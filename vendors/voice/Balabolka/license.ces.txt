Balabolka


Autor: Ilya Morozov
WWW: https://www.cross-plus-a.com/balabolka.htm
E-mail: crossa@list.ru

Poznámka: Tato aplikace je vydána jako verze freeware. Uživatelé se mohou s dotazy týkajícími se této smlouvy EULA nebo obecně této aplikace obrátit na „autora“. „Autor“ se pokusí na všechny dotazy odpovědět, jak nejrychleji to půjde.


LICENČNÍ SMLOUVA S KONCOVÝM UŽIVATELEM PRO TENTO SOFTWARE
Důležité – čtěte pozorně:

Tato licenční smlouva s koncovým uživatelem („EULA“) představuje právní ujednání mezi vámi (jako fyzickou nebo právnickou osobou) a výše uvedeným „autorem“ tohoto „softwaru“ týkající se výše zmíněného softwarového produktu, který zahrnuje vlastní počítačový software a může zahrnovat také související média, tištěné materiály a online nebo elektronickou dokumentaci (dále jen „SOFTWAROVÝ PRODUKT“). Instalací, kopírováním nebo jiným použitím SOFTWAROVÉHO PRODUKTU souhlasíte s podmínkami této smlouvy EULA. Pokud s podmínkami této smlouvy EULA nesouhlasíte, nemůžete si SOFTWAROVÝ PRODUKT nainstalovat ani jej používat.

LICENCE K SOFTWAROVÉMU PRODUKTU

SOFTWAROVÝ PRODUKT je chráněn autorským právem, mezinárodními úmluvami o autorských právech a dalšími právními předpisy a úmluvami týkajícími se ochrany duševního vlastnictví. SOFTWAROVÝ PRODUKT je vám poskytován na základě licence (nikoliv prodáván).

1. UDĚLENÍ LICENCE: Tato smlouva EULA vám uděluje následující práva: 
Právo instalace a používání. Můžete nainstalovat a používat neomezený počet kopií SOFTWAROVÉHO PRODUKTU.

Právo reprodukce a distribuce: SOFTWAROVÝ PRODUKT smíte reprodukovat a distribuovat v neomezeném počtu kopií, a to za předpokladu, že každá kopie je úplná a pravá a zahrnuje všechna autorská práva a ochranné známky, včetně přiložené kopie této smlouvy EULA. Kopie SOFTWAROVÉHO PRODUKTU můžete distribuovat jako samostatný produkt nebo jako součást svého vlastního produktu.

2. INFORMACE O DALŠÍCH PRÁVECH A OMEZENÍCH: Omezení vztahující se na reverzní inženýrství, dekompilaci a dekódování. Nemáte dovoleno provádět zpětnou analýzu, dekompilaci nebo dekódování SOFTWAROVÉHO PRODUKTU. Bez ohledu na toto omezení můžete provádět takové činnosti, pokud jsou výslovně povoleny příslušnými platnými právními předpisy, a to pouze v rozsahu, v jakém se povolují.

Separace komponent:
SOFTWAROVÝ PRODUKT je vám poskytován na základě licence jako jediný produkt. Jeho jednotlivé komponenty nelze odděleně používat na více než jednom počítači bez předchozího povolení od „autora“.

Převod softwaru:
Veškerá svá práva vyplývající z této smlouvy EULA můžete trvale převést na nového nabyvatele, pokud tento souhlasí s podmínkami této smlouvy EULA.

Ukončení smlouvy.
Pokud porušíte některou z podmínek stanovených touto smlouvou EULA, má „autor“ tohoto „softwaru“ právo ukončit platnost této smlouvy EULA, aniž tím jsou dotčena jakákoliv jiná práva. V takovém případě musíte zničit všechny kopie SOFTWAROVÉHO PRODUKTU a všech jeho komponent.

Distribuce:
SOFTWAROVÝ PRODUKT nesmí být prodán jako součást jiného produktu nebo balení nebo k nim připojen, pokud by účelem začlenění SOFTWAROVÉHO PRODUKTU bylo zvýhodnění jiného produktu, bez předchozího výslovného povolení „autora“. SOFTWAROVÝ PRODUKT může být součástí jakéhokoliv balení distribuovaného zdarma nebo neziskovou formou v souladu s podmínkami této smlouvy EULA.

3. AUTORSKÉ PRÁVO:
Veškerá vlastnická a autorská práva vztahující se k SOFTWAROVÉMU PRODUKTU (včetně mimo jiné jakýchkoliv obrázků, animací, audia, textů a „apletů“ obsažených v SOFTWAROVÉM PRODUKTU), k doprovodným tištěným materiálům a k jakýmkoliv kopiím SOFTWAROVÉHO PRODUKTU jsou majetkem „autora“ tohoto „softwaru“. SOFTWAROVÝ PRODUKT je chráněn autorským právem a mezinárodními úmluvami. Se SOFTWAROVÝM PRODUKTEM je tedy třeba zacházet jako s jakýkoliv jiným materiálem chráněným autorským právem a lze jej instalovat do jediného počítače s tím, že si originál můžete uchovat výlučně pro účely zálohování nebo archivace.

4. RŮZNÁ USTANOVENÍ
V případě jakýchkoliv dotazů týkajících se této smlouvy EULA nebo v případě potřeby kontaktovat „autora“ tohoto „softwaru“ z jakéhokoliv důvodu použijte e-mailovou adresu „autora“ uvedenou na začátku této smlouvy EULA.

5. OMEZENÁ ZÁRUKA:
ODMÍTNUTÍ ZÁRUKY: „Autor“ tohoto „softwaru“ výslovně odmítá jakoukoliv záruku na tento SOFTWAROVÝ PRODUKT. SOFTWAROVÝ PRODUKT a veškerá související dokumentace jsou poskytovány „tak, jak jsou“ a bez záruky jakéhokoliv druhu, ať již výslovně vyjádřené nebo předpokládané, mimo jiné včetně odvozených záruk vztahujících se k prodejnosti a vhodnosti pro určitý účel nebo záruk neporušení práv třetích stran. Za veškerá rizika vyplývající z používání nebo funkčnosti SOFTWAROVÉHO PRODUKTU nese odpovědnost uživatel.

6. OMEZENÍ ODPOVĚDNOSTI ZA ŠKODY:
„Autor“ tohoto „softwaru“ nenese v žádném případě odpovědnost za jakékoliv škody (včetně odpovědnosti za ušlý zisk, přerušení obchodní činnosti, ztráty obchodních příležitostí nebo jakékoliv jiné finanční ztráty) vyplývající z použití nebo nemožnosti použití tohoto produktu, a to i v případě, že byl „autor“ tohoto „softwaru“ na možnost vzniku takových škod byl upozorněn. Vzhledem k tomu, že některé státy a jurisdikce neumožňují vyloučení nebo omezení odpovědnosti, výše uvedené omezení se na vás nemusí vztahovat.
