Balabolka


Autor: Ilya Morozov
WWW: https://www.cross-plus-a.com/balabolka.htm
E-mail: crossa@list.ru

Poznámka: Táto aplikácia je vydaná ako verzia freeware. Používatelia sa môžu s dotazmi týkajúcimi sa tejto zmluvy EULA alebo všeobecne tejto aplikácie obrátiť na „autora“. „Autor“ sa pokúsi na všetky dotazy odpovedať najrýchlejšie, ako to pôjde.


LICENČNÁ ZMLUVA S KONCOVÝM POUŽÍVATEĽOM PRE TENTO SOFTVÉR
Dôležité – čítajte pozorne!

Táto licenčná zmluva s koncovým používateľom („EULA“) predstavuje právnu dohodu medzi vami (ako fyzickou alebo právnickou osobou) a vyššie uvedeným „autorom“ tohto „softvéru“. Dohoda sa týka vyššie zmieneného softvérového produktu, ktorý zahŕňa vlastný počítačový softvér a môže zahŕňať aj súvisiace médiá, tlačené materiály a online alebo elektronickú dokumentáciu (ďalej len „SOFTVÉROVÝ PRODUKT“). Inštaláciou, kopírovaním alebo iným použitím SOFTVÉROVÉHO PRODUKTU súhlasíte s podmienkami tejto zmluvy EULA. Pokiaľ s podmienkami tejto zmluvy EULA nesúhlasíte, nemôžete si SOFTVÉROVÝ PRODUKT nainštalovať ani ho používať.

LICENCIA K SOFTVÉROVÉMU PRODUKTU

SOFTVÉROVÝ PRODUKT je chránený autorským právom, medzinárodnými dohodami o autorských právach a ďalšími právnymi predpismi a dohodami týkajúcimi sa ochrany duševného vlastníctva. SOFTVÉROVÝ PRODUKT je vám poskytovaný na základe licencie (nie predávaný).

1. UDELENIE LICENCIE:
Táto zmluva EULA vám udeľuje nasledujúce práva: 

Právo inštalácie a používania. Môžete nainštalovať a používať neobmedzený počet kópií SOFTVÉROVÉHO PRODUKTU.

Právo reprodukcie a distribúcie: SOFTVÉROVÝ PRODUKT smiete reprodukovať a distribuovať v neobmedzenom počte kópií, a to za predpokladu, že každá kópia je úplná a pravá a zahŕňa všetky autorské práva a ochranné známky, vrátane priloženej kópie tejto zmluvy EULA. Kópie SOFTVÉROVÉHO PRODUKTU môžete distribuovať ako samostatný produkt alebo ako súčasť svojho vlastného produktu.

2. INFORMÁCIE O ĎALŠÍCH PRÁVACH A OBMEDZENIACH:
Obmedzenia vzťahujúce sa na reverzné inžinierstvo, dekompiláciu a dekódovanie:
Nemáte dovolené vykonávať spätnú analýzu, dekompiláciu alebo dekódovanie SOFTVÉROVÉHO PRODUKTU. Bez ohľadu na toto obmedzenie môžete také činnosti vykonávať, pokiaľ sú výslovne povolené príslušnými platnými právnymi predpismi a to len v rozsahu, v akom sa povoľujú.

Separácia komponentov:
SOFTVÉROVÝ PRODUKT je vám poskytovaný na základe licencie ako jediný produkt. Jeho jednotlivé komponenty nemožno oddelene používať na viac než jednom počítači bez predchádzajúceho povolenia od „autora“.

Prevod softvéru:
Všetky svoje práva vyplývajúce z tejto zmluvy EULA môžete trvale previesť na nového nadobúdateľa, pokiaľ tento súhlasí s podmienkami tejto zmluvy EULA.

Ukončenie zmluvy:
Pokiaľ porušíte niektorú z podmienok stanovených touto zmluvou EULA, má „autor“ tohto „softvéru“ právo ukončiť platnosť tejto zmluvy EULA bez toho, aby tým boli dotknuté akékoľvek iné práva. V takom prípade musíte zničiť všetky kópie SOFTVÉROVÉHO PRODUKTU a všetkých jeho komponentov.

Distribúcia:
SOFTVÉROVÝ PRODUKT nesmie byť predaný ako súčasť iného produktu alebo balenia alebo k nim byť pripojený, pokiaľ by účelom začlenenia SOFTVÉROVÉHO PRODUKTU bolo zvýhodnenie iného produktu, bez predchádzajúceho výslovného povolenia „autora“. SOFTVÉROVÝ PRODUKT môže byť súčasťou akéhokoľvek balenia distribuovaného zadarmo alebo neziskovou formou v súlade s podmienkami tejto zmluvy EULA.

3. AUTORSKÉ PRÁVO:
Všetky vlastnícke a autorské práva vzťahujúce sa k SOFTVÉROVÉMU PRODUKTU (vrátane akýchkoľvek obrázkov, animácií, audia, textov a „apletov“ obsiahnutých v SOFTVÉROVOM PRODUKTE), k sprievodným tlačeným materiálom a k akýmkoľvek kópiám SOFTVÉROVÉHO PRODUKTU sú majetkom „autora“ tohto „softvéru“. SOFTVÉROVÝ PRODUKT je chránený autorským právom a medzinárodnými dohodami. So SOFTVÉROVÝM PRODUKTOM je teda treba zachádzať ako s akýmkoľvek iným materiálom chráneným autorským právom a je možné ho inštalovať do jediného počítača s tým, že si originál môžete uchovať výlučne pre účely zálohovania alebo archivácie.

4. RÔZNE USTANOVENIA:
V prípade akýchkoľvek dotazov týkajúcich sa tejto zmluvy EULA alebo v prípade potreby kontaktovať „autora“ tohto „softvéru“ z akéhokoľvek dôvodu použite e-mailovú adresu „autora“ uvedenú na začiatku tejto zmluvy EULA.

5. OBMEDZENÁ ZÁRUKA:
ODMIETNUTIE ZÁRUKY: „Autor“ tohto „softvéru“ výslovne odmieta akúkoľvek záruku na tento SOFTVÉROVÝ PRODUKT. SOFTVÉROVÝ PRODUKT a všetky súvisiace dokumentácie sú poskytované „tak, ako sú,“ a bez záruky akéhokoľvek druhu, nech už výslovne vyjadrenej, alebo predpokladanej, okrem iného vrátane odvodených záruk vzťahujúcich sa k predajnosti a vhodnosti pre určitý účel alebo záruk neporušenia práv tretích strán. Za všetky riziká vyplývajúce z používania alebo funkčnosti SOFTVÉROVÉHO PRODUKTU nesie zodpovednosť používateľ.

6. OBMEDZENIE ZODPOVEDNOSTI ZA ŠKODY:
„Autor“ tohto „softvéru“ nenesie v žiadnom prípade zodpovednosť za akékoľvek škody (vrátane zodpovednosti za ušlý zisk, prerušenie obchodnej činnosti, straty obchodných príležitostí alebo akejkoľvek inej finančnej straty) vyplývajúce z použitia alebo nemožnosti použitia tohto produktu, a to i v prípade, že bol „autor“ tohto „softvéru“ na možnosť vzniku takých škôd upozornený. Vzhľadom k tomu, že niektoré štáty a jurisdikcie neumožňujú vylúčenie alebo obmedzenie zodpovednosti, vyššie uvedené obmedzenia sa na vás nemusia vzťahovať.
